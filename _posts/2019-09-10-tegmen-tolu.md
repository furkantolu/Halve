---
layout: post
date:   2019-09-10
title: "Teğmen Tolu!"
categories:
  - Askerlik
image: /images/posts/askerlik/cover.jpg
tags:
  - Türk Silahlık Kuvvetleri
  - Yedek Subay
  - Asteğmen
  - Şemdinli Tekeli
  - Piyade Komando
---

### Teğmen Tolu

<figure class="figure">
    <a href="/images/posts/askerlik/foto1.jpg"><img src="/images/posts/askerlik/foto1.jpg"></a>
    <figcaption>Asteğmen Tolu</figcaption>
</figure>

<strong> “Yedek Subay Kimdir?” </strong>

Mesleği askerlik olmayan, yasalara göre askerlik ödevini bir yıl orduda subay olarak yapan, hakları subayların hakları ile eşit olan kimseye Yedek Subay denir. Rütbesi subay sınıfının en alt rütbesi olan Asteğmen rütbesidir. Bir Yedek Subay 8 aydan fazla Asteğmen rütbesi taşıyamaz, 8. ayından sonra Teğmen rütbesiine terfi edilir.

<strong> “Yolculuk” </strong>

2018 yılında Mersin Üniversitesi, Bilgisayar Teknolojileri ve Bilişim Sistemleri bölümünden mezun oldum. Mezun olmadan önce iş bulma konusunda zorlanacağımı tahmin etmiyordum. Ama öyle olmadı, mezuniyet sürecinden sonra yaklaşık 4 ay kadar aktif olarak iş aradım. Piyasaların dengesizliği ve ekonomik kriz başta olmak üzere birçok sebepten dolayı uygun bir iş bulamadım. Daha sonra tecilimi bozdurup askere gitmeye karar verdim. 

Tecil bozma işlemi e-devlet üzerinden gerçekleştiriyorsunuz ve işlem yapılırken lisans mezunlarına Yedek Subay ve Komando tercihleri soruluyor. Ben her ikisine de evet dedim. Merak eden Asteğmen adayı arkadaşlar için, seçim yapılmadan önce boy, kilo, mezun olunan program, not ortalaması ve sağlık gibi birçok durum dikkate alınıyor. Ben 1,78 cm boyunda, 64 kg ağırlığındayım, herhangi bir rahatsızlığım yok. 2,45 not ortalamasına sahibim. 

Neyse, Yedek Subay olarak alınacağımı öğrendim. Piyade Komando Asteğmen olacaktım. Gideceğim yer Eğirdir Dağ Komando Okulu. Burada yaklaşık 3 ay kadar eğitim veriliyor. Temel askerlik eğitiminden tutun dağcılık, bes, silah ve pusu, harita, mayın eyp ve meskun mahal gibi bir çok eğitim veriliyor. Kurs, Komando Temel Kursu olarak geçiyor ve başarı ile bitirenler komando brövesi ile birlikte MSÜ mezunu olarak kıtalarına katılıyor. Eğirdir çetin yer ve ayrı bir soğuğu var, aklınızda olsun. Sonuçta komando olacaksınız :) 

Benim devre grubum 290 kişiydi, aralarında derece yapamadım. Çok zorlu ama çok eğlenceli zamanlar geçirdim. Ocak ayında nasbımız geldi ve Asteğmen rütbesi taktık. Rütbe takma töreninden sonra kura çekme işlemi yapıldı, Devre grubundan çoğunluk doğu bölgesine atandı. Bana Hakkari Şemdinli 34. Hudut Tugayı Tekeli Taburu çıktı. Birliğim adını veremeyeceğim bir Üs Bölgesindeydi. Yaklaşık 22 günlük bir yolculuk sonrası birliğime gittim. Görev yaptığım yerde yaklaşık 8-9 m kar vardı ve hayatımda ilk kez o kadar kar gördüm. Kış haziran ayında son buldu, hesabı size bırakayım. Görev yaptığım süreç içerisinde Pençe-2 operasyonunda rol aldım, bu benim için bir gurur. Herşeyi burada anlatamıyorum malesef.

Neyse askerliğimin bitmesine yakın Teğmen rütbesi taktım, acısıyla ve tatlısıyla geçen bir yıl.. Birçok arkadaşım oldu, kullanmadığım silah kalmadı diyebilirim mesela. 1 ay duş alamadım, Kumanyalardan soğudum gibi gibi.. 

Vatan borcu ödendi diyenlere inat vatan borcu ödenmez arkadaşlar. Ben bir kısmını yerine getirdim. Benim için bir şerefti! Orada, o dağlarda birileri var. Ne şartlarda olduğunu bilmediğimiz birileri. Geride bıraktığım kardeşlerimi Allah'a emanet ediyorum.



<figure class="half">
    <a href="/images/posts/askerlik/foto2.jpg"><img src="/images/posts/askerlik/foto2.jpg"></a>
    <a href="/images/posts/askerlik/foto3.jpg"><img src="/images/posts/askerlik/foto3.jpg"></a>
    <a href="/images/posts/askerlik/foto4.jpg"><img src="/images/posts/askerlik/foto4.jpg"></a>
    <a href="/images/posts/askerlik/foto5.jpg"><img src="/images/posts/askerlik/foto5.jpg"></a>
    <a href="/images/posts/askerlik/foto6.jpg"><img src="/images/posts/askerlik/foto6.jpg"></a>
    <a href="/images/posts/askerlik/foto7.jpg"><img src="/images/posts/askerlik/foto7.jpg"></a>
    <a href="/images/posts/askerlik/foto8.jpg"><img src="/images/posts/askerlik/foto8.jpg"></a>
    <a href="/images/posts/askerlik/foto9.jpg"><img src="/images/posts/askerlik/foto9.jpg"></a>
    <a href="/images/posts/askerlik/foto10.jpg"><img src="/images/posts/askerlik/foto10.jpg"></a>
    <a href="/images/posts/askerlik/foto11.jpg"><img src="/images/posts/askerlik/foto11.jpg"></a>
    <a href="/images/posts/askerlik/foto12.jpg"><img src="/images/posts/askerlik/foto12.jpg"></a>
    <figcaption>Eğirdir ve Şemdinli'den fotoğraflar</figcaption>
</figure>